\part{Dátové modelovanie a Garantovaný odhad parametrov}
\chapter{Dátové modelovanie}
V dnešnom svete sme doslova obklopený množstvom dát, ktoré vychádzajú z rôznych zariadení. Tieto dáta sa dajú použiť rôzne --- štúdium procesov (Čo sa stalo v danom okamihu?), predikcia udalostí (Čo sa môže stať?), a aj reakcia na ne (Čo môžeme spraviť?). Týmito otázkami sa zaoberá dátové modelovanie. Vo všeobecnosti by sa dalo povedať, že úlohou dátového modelovania je nájsť vzorec medzi závislou (vstupnou) a nezávislou (výstupnou) premennou, ktorý je skrytý v súbore dát --- extrahuje model z údajov bez akýchkoľvek predpokladov na funkčnosť, čím sa môže stratiť určitá miera interpretovateľnosti modelu, ale vo všeobecnosti sa uľahčí prístup k matematickému modelovaniu~\cite{mishra:data_modeling:2018}.

Raz uviedol známy matematik a štatistik George E.P. Box  v jednej z jeho publikácii nasledovný citát: \aps{\textit{Všetky modely sú nesprávne, ale niektoré sú užitočné.}}~\cite{box:sas:1976}. Nejde iba o slaboduchú dehonestáciu dátového modelovania. Týmto citátom chcel vyjadriť skutočnosť, že samotné modely, už z definície, sú iba aproximáciami neznámej reality --- neexistuje žiaden pravý model, ktorý by dokázal perfektne reflektovať skutočnosť. Okrem toho kvalita modelu závisí od veľkosti vzorky dát -- menšie efekty je možné odhaliť iba pri zväčšovaní veľkosti vzorky. Množstvo informácií vo veľkých súboroch údajov výrazne prevyšuje informácie v malých vzorkách dát~\cite{kenneth:understanding_stand_crit:2004}. Toto je daň, ktorú platíme za \aps{jednoduchosť} dátového modelovania.

\section{Dátové modely}
V tejto časti si uvedieme niektoré základné formulácie modelov lineárnych dynamických systémov v diskrétnom čase, ktoré sa najčastejšie používajú pri identifikácii nameraných údajov. Najskôr je však nutné zaviesť pojem ARMA proces, na základe ktorého môžeme vyjadriť ľubovoľný stacionárny náhodný signál ako biely šum prechádzajúci lineárnym systémom~\cite{fikar:identifikacia:1999}.

\textbf{ARMA proces} 
\newline
Uvažujme proces $y(t)$, ktorý môže byť reprezentovaný ako biely šum $ e(t) $ prechádzajúci lineárnym systémom v tvare 
\begin{equation}
	y(t) = F(q)e(t),
\end{equation}
kde $q$ je operátor posunutia a $F(q)$ je racionálna lomená funkcia v tvare 
\begin{equation}
	F(q) = \frac{C(q)}{A(q)} = \frac{1 + \sum_{i=1}^{n_c} c_{i}q^{-i}}{1 + \sum_{i=1}^{n_a} a_{i}q^{-i}},
\end{equation}
kde $n_c$ resp. $n_a$ predstavuje rád čitateľa resp. rád menovateľa. Pri takejto formulácii, ARMA proces vyzerá nasledovne 
\begin{equation}
	\begin{split}
			y(t) = &-a_{1}y(t-1) - \dots -a_{n_a}y(t-n_a) + \\
				   &+e(t) + c_1e(t-1) + \dots + c_{n_c}e(t-n_c).
	\end{split} 
\end{equation}
Skladá sa z dvoch častí --- AR (autoregressive), keď $n_c = 0$
\begin{equation}
	y(t) + a_{1}y(t-1) + \dots + a_{n_a}y(t-n_a) = e(t)
\end{equation}
a z časti MA (moving average), keď $n_a = 0$
\begin{equation}
	y(t) = e(t) + c_1e(t-1) + \dots + c_{n_c}e(t-n_c).
\end{equation}
Zatiaľ čo AR opisuje dynamiku výstupu $ y(t) $, zložka MA modeluje vplyv poruchovej veličiny $ e(t) $.
 
\textbf{ARX model}
\newline
 ARX (Autoregressive with eXogenous variable) model predpokladá, že skutočný dynamický systém je popísaný diferenčnou rovnicou v tvare
 \begin{equation}
 	y(t) = \frac{B(q)}{A(q)}u(t) = \frac{\sum_{i=1}^{n_b} b_{i}q^{-i}}{1 + \sum_{i=1}^{n_a} a_{i}q^{-i}}u(t),
 \end{equation}
 čo môžeme prepísať do tvaru 
 \begin{equation}
	 \begin{split}
		 y(t) = &- a_{1}y(t-1) - \dots - a_{n_a}y(t-n_a) + \\
		 		&+ b_{1}u(t-1) + \dots + b_{n_b}u(t-n_b) + e(t), 
	 \end{split}
	 \label{eq:ARX_m} 
 \end{equation}
 kde $ y(t) $ sú výstupy modelu a $ u(t) $ sú jeho vstupy. ARX model predpokladá, že chyba vstupuje do rovnice systému v podobe bieleho šumu $ e(t) $.
 
 \textbf{FIR model}
 \newline
 FIR (Finite Impulse Response) je špeciálny prípad ARX modelu práve tedy, ak rád menovateľa $n_a = 0$. Takýto model je závislý iba od vstupov a môžeme ho opísať diferenčnou rovnicou v tvare
 \begin{equation}
 	\begin{split}
 		y(t) &= B(q)u(t) = \sum_{i=1}^{n_b} b_{i}q^{-i}u(t) = \\
 			 &= b_{1}u(t-1) + \dots + b_{n_b}u(t-n_b).
 	\end{split}
 	\label{eq:FIR_m}
 \end{equation}
 
 \textbf{ARMAX model}
 \newline
 Ide o modifikovaný ARX model, kde sa predpokladá, že chyba vstupuje ako MA model. Výsledný tvar je nasledovný 
 \begin{equation}
	 \begin{split}
		 y(t) = &- a_{1}y(t-1) - \dots - a_{n_a}y(t-n_a) + \\
		 		&+ b_{1}u(t-1) + \dots + b_{n_b}u(t-n_b) + \\
		 		&+ e(t) + c_{1}e(t-1) + \dots + c_{n_c}e(t-n_c).
	 \end{split} 
 \end{equation}
 
 \textbf{OE model}
 \newline
 Ďalším modelom v tejto sérii je OE model, teda \aps{Output Error} resp. \aps{Chyba na Výstupe}. Jeho štruktúra je podobná s ARX model, avšak s tým rozdielom, že OE model obsahuje vnútornú premennú $w(t)$, ktorá nie je priamo pozorovateľná a preto sa musí odhadovať
 \begin{equation}
	 \begin{split}
		 w(t) = &- g_{1}w(t-1) - \dots - g_{n_g}w(t-n_g) + \\
		 		&+ b_{1}u(t-1) + \dots + b_{n_b}u(t-n_b), \\
		 y(t) = &\quad w(t) + e(t).
	 \end{split} 
 \end{equation}
 
 \textbf{Box-Jenkinsov model}
 \newline
 Všeobecnejšia forma OE modelu predstavuje Box-Jenkinsov model, kde šum na výstupe je modelovaný ako ARMA proces
 \begin{equation}
 	y(t) = \frac{B(q)}{G(q)}u(t) + \frac{C(q)}{D(q)}e(t).
 \end{equation}
 
\textbf{Všeobecný model}
\newline 
Predstavuje najviac zovšeobecnenú formu, ktorá je vyhovujúca pre všetky uvedené modely
\begin{equation}
	A(q)y(t) = \frac{B(q)}{G(q)}u(t) + \frac{C(q)}{D(q)}e(t).
\end{equation}
